《掌珠集》--给老婆，孩子和亲友

五绝  熨衣

箧底拣君衣，洗来新熨好。今冬尚合穿，春至须嫌小。

五绝 耳坠(今韵)

我有珍珠坠，前番把赠妻。问卿何不用，留与配新衣。

五绝 题妻夜哺

夜半灯前哺，频思女似谁。俱君眸与眼，随妾一分眉。

五绝 自嘲

今岁人三十，年前得抱儿。所成惟一事，还是赖贤妻。

五绝 买童衣

鞋轻跟莫厚，裙小却须棉 。若合阿囡用，挑来不问钱。

五绝  湘人
把酒长沙客，三杯不复邀。湘人虽量浅，多是性情交。

玉溪烟
故人滇北至，赠我玉溪烟。此物年前戒，书频未及言。

五律  中秋

邀彼东邻客，今宵至我家。莲蓉新月饼，云雾去年茶。

妻女容相见，乡音与互夸。为知君故里，同是在长沙。

五律 秋夜偶题

何事中宵醒，清风拂我床。起身关北牖，明月照秋霜。

朔地虽来久，南人总觉凉。昔居湘水畔，穿惯薄衣裳。

五律 电话拜年

外号儿时取，今宵又得闻。与君难一见，往事欲重温。

趁我赊长假，逢年备老醇。执筒相说契，初四早登门。

七绝 小女一岁题

今是阿囡满岁时，初能学步语还迟。蛋糕端至燃红烛，怎样吹来尚不知。

七绝 夜题赠妻

夜半西窗雪欲来，问卿何事起徘徊。阿囡学步才三日，梦里时将被踢开。

七绝 入夜赠妻

玉兰匀好颊边涂，用过香波发未梳。欲遣阿囡先入睡，床头来念小人书。

七绝 情人节

一打红玫束白纱，下班捧着赶回家。进门不使妻瞧见，却唤阿囡递给妈。

七绝  煲汤

未待汤浓几度闻，思将炉火小三分。煲中莫忘添椒粉，郎是湘东食辣人。

七绝 种花(今韵)

园中土好未深挖，摘却春来野草花。妾待停锄埋种籽，烦君能去补篱笆。

七绝 题妻做泡菜(词韵)

窗下风干小蒜苔，将些浅醋把盐揩。尚须瓶里封三日，说与夫君莫乱开。

七绝 与妻剪发

发抹香波水尚温，洗完梳向耳边分。镜前只顾催刀剪，忘把红绸垫颈根。

七绝 圣诞树

青杉本是北圃栽，每近年关便买回。低处彩灯妻去挂，高枝却得让君来。

七绝 结婚纪念日(今韵)

半掩兰杯不让添，晚云飞上俏容颜。夜来何事陪君饮，嫁入君家又一年。

七绝 有客

糖油饼子脆麻花，请客尝来再叙茶。我本长沙城北住，未知何处是君家。

七绝 打电话(词韵)

阿娘有病莫疏忽，儿有新方合用无。下月中秋将欲返，行前不另寄家书。

七绝 夜题有感

向日疏狂亦出名，懒将一字赋年轻。如今补作新诗句，不见从前旧性情。

七绝 母亲节

进口人参彩盒装，红玫叶短白纱长。阿囡莫要拿开去，一给娭毑一给娘。

七绝 元宵节越洋电话

湘中狮鼓少人敲，小糯汤团自可调。儿处今才初十四，晚您一日到元宵。

一翦梅 小女出生

双燕衔泥筑小楼，风不堪忧，雨不堪忧。从今但爱翼双收，行亦相投，止亦相投。

历夏经春又历秋，几个年头，半个年头。初闻乳燕试新喉，笑也无由，泣也无由。

更漏子 同妻话小女满七月

古沉鱼，今落雁，七月尚无初见。洪度句，易安诗，或能诚未知。

司马赋，张生曲，但任她心自许。重出塞，选昭君，莫行听母亲。

菩萨蛮 题妻夜哺

低垂粉颈松裙扣，红绡襁褓当胸就。哺罢哼儿谣，先将裙系牢。

倚篮堪一寐，且任云丝坠。幽梦不知时，西窗月上迟。

虞美人 与妻吵架

枕边许过千回愿，要作神仙眷。今番待妾又何如，昔日恁般轻信也糊涂。

香肩终让君扳去，纤手凉如许。莫当妾已不心寒，是怕被中吵醒小阿囡。

浣溪沙 周末

羹饭无心懒去烧，房门不许老公敲，吵侬春睡不相饶。

醒罢更衣何处去，妆成对镜几回瞧，上街忘带小提包。

浣溪沙 遛狗

遮面云丝卷半分，银牙浅漏却天真，一天之计在黄昏。

熟路能将绳去掉，邻童可把手来伸，阿皮识得好些人。

浣溪沙 哑女

巷北人家卖柳橙，红衣小凳旧凉蓬，阿娘有病早营生。

远客时来无二价，少年每至是同庚，低眉从不作娇声。

浣溪沙 游古镇

吩咐乌蓬缓缓行， 粉墙一带柳初青，两三水巷到茶亭 。

舟子闲夸天气好， 客人独爱桨声轻，小桥底下最分明。

减字木兰花 去海滩赠妻 

泳衣初换，却裹长巾遮个半。未料银沙，飞入青丝怎赶他。

凉鞋小伞，散与滩头今不管。君莫催人，更把肤霜抹一轮。

减字木兰花 出差离家

行囊无几，但把离言收拾起。欲别阿囡，枕个熊儿睡正酣。

拥卿何去，却是门前分手处。纵解温存，怎奈飞机不等人。

减字木兰花 故人携妻女来访

几年未见，那副样儿仍没变。怎不抽烟，指指娇妻那一边。

近来忙甚，碰过一杯才细问。都有阿囡，姐俩谁高比比看。

西江月 艺术照(今韵)

初换轻罗窄袖， 才施薄粉新红。不将髻子挽双龙，偏要自家捉弄。

先照花前流水， 再拍扇底芙蓉。镜头能驻好颜容，愿把双休断送。

西江月 涮火锅

桌上新肥俱备，门前老友齐来。银炉催动水初开，只用些须等待。

锅里众人努力，碗中各自安排。送君一夜暖形骸，莫歇手中双筷。

手机

含羞又把双屏揭，为谁暗启生香舌。总怪今日值三秋，无从排遣小离别。

和弦翻作千千阕，红绳挽个同心结。号码只合与郎知，等闲不对旁人说。

木兰花 学滑雪

收拾胆儿来雪上，怕近旁人频退让。缆车小座半悬空，风起吹红娇模样。

下山容易原是谎，牵住君衣迟不放。手中纵是有双竿，怎比夫君堪倚仗。

玉楼春 堵车

下班时节车无数，方向盘前人欲怒。复兴门外堵交通，三十分钟挪一步。

红灯没个商量处，坐等长街天色暮。娇妻电话复来催，惹得喇叭鸣几度。

菩萨蛮 作早饭

趁君今日醒来早，厨房先自安排好。香气已周全，莫留炉火燃。

阿囡头一碗，只用三分满。呵罢浅凉生，芙蓉小蛋羹。

菩萨蛮 周末打麻将

明儿不用清晨起，商量要作通宵计。珊姐又迟来，君先帮把牌。

要条偏给饼，真个用心顶。横竖不玩钱，容妻吃个先。

卜算子 买菜

“妾拟作羹汤，厨下空无物。君去前街快买回，莫把时耽误。”

“蛋是昨天生，葱没沾泥土”尚有余钱换束花，都按卿吩咐。”

卜算子 别意(今韵)

梦里偶相逢，话却无从递。翻到当时老照片，总有新回忆。

聚也未成欢，散又仍牵系。想要从头忘掉君，说的真容易。

长相思 减肥

水一杯，奶一杯。中午仍添梨一枚。夜宵拼命催。

朝一回，晚一回。为盼身轻试秤来。叫郎先走开。

踏莎行 生病

镜底红衰，床头被浅，月中怎得消停点。病前万事不相干，今来皆向眉边遣。

耳发轻呵，香肩半揽。此间最要温柔管。让君平日不多言，被人误作关心减。

踏莎行 露营(今韵)

天气听完，行囊检罢。北山道是晴如画。今番不用厚衣裙，只须睡袋当衾榻。

篝火初升，春霖骤下。夜来帐里娇声骂。电台许是鬼当差，几时有过良心话。

生查子 牙疼

经冬需好牙，雪至旬难断。厨下煲新汤，不敢加餐饭。

疼时休问医，自有妻能看。几片小牛黄，还你风流汉。

临江仙 忆南亭

千镜祠前晨汲水，璜溪望过千遭。渔舟柳外桨声遥，南亭潮又起，已过百花桥。

短袖竹篮青石路，沿坡几处芭蕉。古榕渡口客来瞧，新鲜红荔子，昨日下枝梢。
