
 蝶恋花 次个胡小胸的韵
闲了今春诗、病、酒。欲做新愁，偏正无人诱。便向春衫赊一袖，能赊几个黄昏后。 
想是春来春也骤，心似窥帘，帘似东风透。风似手中双面绣，君知否又君知否。


 
 定风波 四

几度星光到曙光，青春寂若奶茶凉。谁傍暖炉煨小饼，稍等，便添一岁可人香。

佐以侬家青杏子，共此，百淆滋味与君尝。纵是红唇甜似酒，入口，也须输我半匙糖。



赢他一路猜拳手，输我身前杯满酒。念他当日念于她，忘我而今忘却某。
羡他长路能转首，笑我红尘随处走。由他问我我如何，恐我问他他是否...

语宜愁结饮宜醉，近日无愁方小对。隔人隔海看多时，转向相知奢素昧。
幸留一面能萍水，幸有一言能娓娓。齿唇未冷少年名，却是少年名欲讳。

何堪一默双无语，恰对黎明窗外雨。新茶早在坐中凉，想象斯人来自去。
恹恹最怕关心句，欲拒时教无可拒。他时期约莫相询，犹似当年情不与。

 定风波 一
此际心潮此际风，退如神色转街东。末日情怀犹未睹，何苦，人无念白剧无终。

贪看风流归众里，到底，漏听一夜教堂钟。幸有烟花三五朵，燃过，蓦然身影惘然冬。

那些花儿
幸有佳人一起疯，梅花伴我里格隆。可恨明天hold不住，添堵，型男备考自习中。

晚会明天你自己，攒底，我已怀春怕伤风。要是献花应是我，别躲，躲了别怪我袭胸。

人生总有某一时刻，你说的你写的，是其他任何人、包括你自己，永远都无法再复制的。也许十四年后我回头看看现在写的这些，依旧会想起当时的幸福。

因缘简写到勾叉

 唐多令 五
先老腊梅枝，再寒碧水池。四更天、月淡星迟。犹记黄昏心绪好，差拟作、掌灯时。
久不爱辛词，几回误我诗。恐愁来、赋与人知。强说新愁都不是，怎填了、丑奴儿。

 生扎子 三个
先取君之心，于我胸中锁。再取我之心，放入君身左。
我亦能知君，君亦能知我。双死或双生，如果能如果。

十五不观天，初四当看月。明月细如钩，挑破眸中血。
蘸血谱愁深，饮血歌愁绝。又恐太愁生，欲使双瞳裂。

一日欲相牵，吾指连君手。两日欲相偎，吾臂连君肘。
三日欲相亲，吾舌连君口。十日永相亲，吾齿连君朽。

 菩萨蛮 几个
之一
清高却负梅娘子，寡恩一夜荷凉死。旧侣惜红装，如何经雪霜。
东篱矜碧菊，入捧相看足。莫更韵些儿，金风半日迟。

之二
衾痕微涴胭脂绛，玉莲探出维摩帐。宝榻梦连连，相思夜猛然。
垂帷春小缝，欹枕双鬟重。瘦骨缓披裘，寒光入卧尤。

之三
云高天北风吹却，薄凉秋色如人约。连日雨功夫，新花一朵无。
鸣虫声切切，怪底愁清绝。肠断口中诗，断肠人不知。

之四
多情终古愁滋味，十年容易宽云水。马踏暗尘生，红墙续梦成。
重楼相望互，玉笛声何处。风雨逝楼头，明江深浅流。

之五
簪钗缀钿空梳掠，年年无语传青雀。思傍桂花邻，何当明月秦。
月遗仙骨在，夜涌秋星坏。屏锦八重樱，故人山海城。

 木兰花 3个
其一
赢他一路猜拳手，输我身前杯满酒。念他当日念于她，忘我而今忘却某。
羡他长路能转首，笑我红尘随处走。由他问我我如何，恐我问他他是否...

其二
语宜愁结饮宜醉，近日无愁方小对。隔人隔海看多时，转向相知奢素昧。
幸留一面能萍水，幸有一言能娓娓。齿唇未冷少年名，却是少年名欲讳。

其三
何堪一默双无语，恰对黎明窗外雨。新茶早在坐中凉，想象斯人来自去。
恹恹最怕关心句，欲拒时教无可拒。他时期约莫相询，犹似当年情不与。

 临江仙
有忆长长如线，有思细细如针。有言情节展如襟。连头亦连尾，缝口到缝心。

绕指温柔难理，抽丝心绪何禁。年华一剪往而今。裁吾梦几尺，拼此碎光阴。

当风只道相宜

 风入松 七
梅花还作旧精神，便已为春。梅花无计东风里，只寒香、可否留君。困顿盈盈眉眼，绵挛一记春痕。
前时月障一灯昏，已最销魂。今时月转销魂处，又何奈、不照斯人。彼处明轮高挂，依然着力重门。

 唐多令 六
推枕自披裳，搴帷夜梦凉。到温衾、明月初霜。残烛微灯烧愈短，争教我、此情长。
更鼓转回廊，月儿语画梁。说相思、到晓何妨。解道宵深思已尽，方想断、又茫茫。
 
 定风波 四
几度星光到曙光，青春寂若奶茶凉。谁傍暖炉煨小饼，稍等，便添一岁可人香。
佐以侬家青杏子，共此，百淆滋味与君尝。纵是红唇甜似酒，入口，也须输我半匙糖。

 定风波 三
心是红尘再染些，孤单封作漏之砂。一任时光颠与倒，误了，十三年我本来他。
纵许亲疏分两面，谁愿，因缘简写到勾叉。直待我心倾欲尽，何忍，君心犹作剪刀差。


 定风波 二
想必东风负我来，深阶误到几重苔。未把余生春想尽，偏信，无端地絮一时埃。
心若杨花漂泊久，是否，等闲春亦悄然开。偶入苍苍愁鬓里，为底，由人载去小生涯。

 定风波 一
此际心潮此际风，退如神色转街东。末日情怀犹未睹，何苦，人无念白剧无终。
贪看风流归众里，到底，漏听一夜教堂钟。幸有烟花三五朵，燃过，蓦然身影惘然冬。


 定风波 次韵一个

恁无端、多事芭蕉，雨来自谱新曲。密亦萧萧，疏犹慨慨，辗转成孤独。夜将阑，恨何续。烧烛。万一清风去还复。任飘残蜜炬，灯花难卜。
醒时一哭。梦来生我亦居无竹。更空帷凄悱，衾温绣重，教压双眉蹙。记相亲，又相逐。衰鬓何时梦中绿。清熟。似缕闲愁，宵深成束。

念奴娇

说风前泪，有泠泠心思，是梦中语。说与北风吹一瞬，依旧衣踞尘土。
说不曾来，又如何去，去也无从去。孤标尘外，坠来偏是无数。
只说江北梅迟，玉楼自远，底用凄凉舞。又说江南梅发早，此地梅花都误。
说欲归时，也开一场，万里无人主。奈何心暖，说时犹是霜雾。

鹧鸪天 醒不了
拂晓东风竟夜长，微挥暑汗颈生凉。倦身欲被寒催起，衣褶缠驱复扑床。
如有梦，续何妨，君诗枕上并鸳鸯。绣痕不著相思句，争印侬腮字字双。

鹧鸪天 不想起
眷榻耽衾睡眼迷，强睁约略可支颐。藤床几靠强抬首，罗带微擎懒扎衣。
槐荫外，小窗西，树蝉渐渐语声稀。唤人何必春深处，天愈高时梦愈低。

鹧鸪天 起不来
云不遮窗日不收，翻衾坐起缓张眸。斜丢凉扇柄缠发，半裹生衣带褪钩。
眉淡蹙，目轻揉，阳台闷倚困扶头。怕教燕子闲相议，直道深宵酒力遒。

 临江仙 纸灰机
岁月摊开白纸，流年对折平衡。心情于此是沉升。向谁回忆里，抛个纸曾经。
借力无须呵气，缘何落似哀声。怕言身世本飘零。唯将飞不起，解作暂时停。

 词几个
清平乐

不情不绪，竟日无言语。况此庭除都是雨，遮莫芳魂归去。
秋痕微涨眉痕，桂花酒冷还温。只是销凝片霎，便成一等黄昏。
清平乐 微博辗转见故人账号

第三年后，第一相思瘦。当日桃花当时柳，今日名来皆某。
渐行渐远青春，转身回首成人。回首之间白首，转身之后红尘。

 

踏莎美人 acqua di gioia 香水

落冷琉璃，滴深翡翠，千年花歇人间泪。奇芳未敢紫衣裳，留此动容春气纵容香。
经久难绵，当风易脆，觉时已散愁滋味。如何不肯似人长，解道少年心只一般凉。
菩萨蛮 婚纱主题两个

其一

南瓜车马无从认，水晶鞋落宫阶印。浅蹑月光明，细听裙角轻。
是谁深一睐，束发银丝带。百合正天涯，开成手捧花。

其二

蕾丝纱白青丝黑，妆来瞳底俱颜色。何必一枝春，绢花开到真。
梦中何所有，镜里簪花手。满鬓紫山茶，头纱不忍遮。
品令

起风了。不清楚、心拍何时漏跳。曾经想只爱一点点，对不起、没做到。
只问谁先谁忘，只问谁先谁老。不敢问今世同来世，怕你说、不重要。

瑶华

江流衰雁，地尽垂云，望天涯无际。东篱秋色，浑未见、便已三分凉意。阑珊酒兴，恰添了、几分情味。教新寒、翻作销魂，合此十分憔悴。
西风取次萦回，纵吊麦伤榆，非复前泪。苍唐世路，回首处、更向冥茫迢递。此愁难说，却怎及、斯人千里。待艇波、载月归来，又是一程烟水。
沁园春 次月韵兼答

语剧交亲，文刊复毁，秀句难为。想当窗高烛，烧方成泪，空心断藕，离即能丝。屈指流年，元非皆梦，便与卿回一阕词。寻常事，纵消磨吟骨，不可深思。
算来底事堪悲？叹偶有真情未善持。待吾生梦醒，初心已倦，他方恨老，作计何迟。情若贪杯，愁如中酒，惯了相知后不知。留长念，对昏灯瘦影，各自为诗。

沁园春

久病凡尘，渐识几微，聊以慰愁。想怀金被褐，欲穷则善，进危退辱，谤止于修。在世轻年，立名屯蹇，于命于时愿所尤。江湖事，纵波澜不减，也负吞舟。
劳生早至艰忧。奈百虑繁思更我遒。道中才噭噭，惟今堪效，群愚咄咄，故此宜休。闲业蹉跎，吾衰久矣，况复新来不梦周。思量处，正晚凉天气，约略知秋。

  七绝七律各一 代六铢清风发

长街隔伞雨霏霏，灯火临流涟漪微。酒杯叠映玻璃幕，红窗如蜡夜如帏。


栖迟丘壑镇横床，卧尽清阴鹤梦长。数岭排云松自响，一襟承月鬓微凉。
觚棱北望夸樗散，钓手西遮说器藏。寡事浮生因弱骨，可怜当世病清狂。

 解佩令 临屏寄人
小词一阕，柔怀几许，皆不似、痴情言语。动辄相思，只写到、最关情处。问词心、怎随伊去。
拈来秋字，又添心字，道秋心、成愁最苦。不过愁来，恰多了、残云断雨。也填成、几时能住。

 南浦 次韵兼寄
道北柳花新，奈别来、题春已少佳句。昔日比红才，今惟剩，一点看花闲绪。仍教燕子，和风衔过垂杨渡。岸头久伫，听钟鼓江津，一时无语。

今春倒也分明，只轻带愁来，暗催愁去。门外正黄昏，将余恨、都作夕阳分付。斜撑纸伞，旧时深巷相逢处，徘徊几许。道暮雨多情，吾城多雨。

 锦缠道

柳陌愔愔，生受落花愁绪。要人看、一城飞絮，随春消长京华路。无奈东风，打叠今都去。
更金衣乍来，欲停无处，直催人、病怀如许。算明春别有伤心事，一时凝立，恰又黄昏雨。

 锦缠道 寄人两个

锦道严霜，已是寄间佳喻。待重题、郢中歌舞，凄凉不向吟边去。马角乌头，曾是中肠语。
笑当时别愁，一般分付，到而今、委尘随土。更流年不与吾谋也，晚来消息，封锁槐安路。

又：

未老何郎，笑说燕巢危幕。纵他年、倦游人去，灞桥风雪犹能据。意气诗文，展卷经行处。
叹清都少年，疏狂言语，又谁知、个中凄楚。待归来已是山河改，那堪闲话，况味兼风雨。


 次韵三个 记这两天吵架事件

 

浣溪沙 次月韵兼寄

谩诧音书久未闻，元知无事可殷勤。轻愁只是不胜春。
百五诗成无所谓，一年梦到少斯人。相倾本是后来身。

 

木兰花 次月韵兼答索诗未得

迩来词赋无悲喜，芳草罗裙皆已矣。分襟旧恨尚惊心，竟夕书空无一字。
剪灯琐忆劳相慰，小玉只宜风月事。君前杯酒不成诗，未足当时些许醉。

 

木兰花 再次月韵

书中岁月堂堂尔，相对何堪重把袂。往来故做郑人哀，怀抱连城悲鼠死。
功名料理浑无计，尚有二词能与子。爰无情者复言情，尤及江湖刀笔利。

 满江红

入鬓横波，流转处寸心百计。移玉牖、开奁将卸，婉婵金翠。闲话巴山春尚浅，雨花掉落晴滋味。说廊下丢了绣鞋儿，无人会。

铜壶滴，胭脂腻，心字灭，湘弦锐。正虚转红袆，潜舒容裔。夜月摩挲瓷素色，珠灯靡迤春行止。待鬓鸦绮语度香腮，明珰碎。


 金缕曲 与云姨

 
贪睡红尘久。又谁将、凝香玉指，眉间轻扣。红氅白裙浑如梦，记取程程垂柳。梦不尽、相逢时候。往岁深心真屑屑，笑前身只为春行走。得此遇，即相守。

十三杨柳腰肢瘦。载不得、春波质璧，东风材藕。痴小风流今何似？怜是牵人衫袖，解怜是、劝人杯酒。又恐深杯方成顾，问相倾或在多年后？应道是，犹言否。

 疏影

 

花光一霎。有东风暗涌，软尘飘瞥。默想江郊，算得春阑，红药看似痴绝。微香夹岸吹来异，又不到、斯人眉睫。惹燕儿、去了还来，织就恼人风物。

谁笑桃花未已，恼来偏又是，和夜深发。打叠春光，遮莫深宵，墙内片时情切。幽檠不待帘栊静，照不得、些些明月。却学他、一点闲愁，只共小山重叠。

 选冠子 臭山寨看过来，凑合这个吧

换紫移红，清风吹碧，山色偷催帘雨。才浓柳陌，便淡芳菲，花事一春无主。思在绪后愁前，杯酒难胜，天涯羁旅。叹韶华终逝，人将何梦，梦将何许。

琵琶外，商调凄凄，如愁如诉，消歇一时歌舞。风流最怕，水榭楼台，曾是小姑居处。暗掐檀痕，淡唱十万春红，今都归去。剩桃花佐酒，来对梅花儿女。\

 暗香 步韵山寨慕小容继续反TX刷屏之咱换个牌子换个韵吧~

暗香 步韵山寨慕小容继续反TX刷屏之咱换个牌子换个韵吧~

谦谦君子。向辽中叔父，问来奇字。借古吟今，风雨文章岁寒里。满腹牢骚旧话，尽谩语、对书言啐。意沉沉、底事勾牵，琐忆渐如饵。


书际，未旖旎。记歧路别离，一晌贪醉。小词足贵，长调短歌更何谓。欲写深思无处，执春笔、犹言秋讳。赋则个、诗则个，忍相对未？

 暗香 步韵山寨慕小容并再再再再次近处温柔抚摸并反TX之

暗香 步韵山寨慕小容并再再再再次近处温柔抚摸并反TX之

唇边栀子。吻一时萃露，些些情字。玉瓣纷纷，婉转抛撇俗尘里。今夕无花有酒，思对饮、戏言虚啐。风寂寂、自忆当时，花月正如饵。

眸际，剩旖旎。有十万烟花，隔空而醉。亦珍亦贵，如此繁华亦何谓。空许他年之约，是前生、鸥盟曾讳。说不得、思不得，便由得未？

 暗香 步韵山寨慕小容并再再次近距离温柔反TX之

暗香 步韵山寨慕小容并再再次进距离温柔反TX之

鹅黄衫子。着一身夜色，几多愁字。玉盏微倾，绊惹佳人梦魂里。一半勾留醉靥，寻香处、对花犹啐。便此时、四并皆忘，杯酒尚能饵。

天际，却旖旎。是别愁相萦，共谁言醉。洛阳纸贵，谁与青春写无谓。纵是归来携手，风与露、一时都讳。问梅花，临水处，有明月未？

 暗香 步韵山寨慕小容并大规模反TX之

簪花髻子。向檀郎媚眼，着些冰字。润梦玉螺，消受温柔暗香里。帐下情悰恼损，推玉枕、欲嗔还啐。对烛光、置了银屏，樱颗绽如饵。

唇际，渐旖旎。是片刻良宵，小奴先醉。两心足贵，春水鸳鸯对相谓。辗转心思千百，恣娇慵、任君言讳。笑绮语、郎枕畔，可消得未。

 疏影 与人

东园放课。待王亭静寂，谢馆深锁。闺阁幽幽，画屧轻轻，帘间偷眄猫卧。窥帘人被帘惊起，似春水、被花弹破。最怕它、心上涟漪，共此堕花还堕。

当识芳菲淡敛，稚子仍未敢，花下经过。似恐人知，近者唯痴，争奈唯痴者懦。旧侬之侧何今我，都不解、默然深坐。海棠心、且缓开些，教见玉兰开妥。

 暗香

裁新缎子。裹良宵尺寸，几重心字。底事从君，撋就思量丈量里。与整腰身束带，扶翠袖、红绒轻啐。瞥然见、鬓下银珰，眸底颤如饵。


眉际，正旖旎。对月色春灯，一时都醉。欲言酒贵，欺向郎边抿称谓。唤得真真如许，此中意、也应如讳。着两字，猜一字，许三字未？

 蝶恋花 次个胡小胸的韵


闲了今春诗、病、酒。欲做新愁，偏正无人诱。便向春衫赊一袖，能赊几个黄昏后。 
想是春来春也骤，心似窥帘，帘似东风透。风似手中双面绣，君知否又君知否。

