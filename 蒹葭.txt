踏歌 致青梅酿并与养老院诸子

浅掠，漱春冰石涧泠泠乐，化烟雨去去青襟雀，任东风渐老吹不觉。满酌，有浩茫飞绪推潮落，或心结忽散千花萼，似琉璃海镜流光濯。双鬓改，蜃气薄，知沦佚故事终何若。长望且倾杯，慨允他年诺，领云山与君相约。

奉秦大郎令呈阿久寄阿紫招阿朱与阿菜怀阿孟谢阿菊【议精】

立秋制酒并与小明

寄命尘喧苦郁蒸，新凉只在酒光澄。荡胸泉气随杯涨，破壁晶龙逐日乘。剧饮果真关血性，神游何必有宾朋。块然独坐三千界，此境清森亦可矜。

醉翁操 Vincent    

拳挛，云川，洄湍。夜如樊，燔燃，谁投焰刀光漫漫。众神流放之前。高塔巅。蚀月或留言，世界新娩于此元。  麦芒亘野，来日何年。夏花灼烁，开到时空溃湮。吾有身兮沉渊，画有灵兮横天。殷红十字悬。星尘皴其寒，巨漩涉其难。碧瞳明晦默澜汍。


水调歌头 蓝色星球之bloom 

频谱得之矣，远信可闻乎。一声长号来处，星沸海蓝初。寥宇弦波浩荡，声色铿然齐放，鳞浪卷珊瑚。万簌吁天问，生长在中途。  憩其南，泊其北，势横徂。腥风颓岸，鲸骨竦剑指云图。沙线桅灯倾漏，覆火鱼龙疾走，光影辨还无。大壑如穷宙，应有忘情书。


【高阳台 与阿怪】

暮看云来，云来何地，匆匆衮衮天涯。水际山边，顿老行客秋怀。肆目收尽萧条意，笑荒林，似我形骸。惯西风，吹动寒鸦，起落相猜。故人万里音尘绝。料西窗旧事，浪打烟埋。意气休提，而今俱掷黄埃。羁思便得君能诉，只韶光，不任安排。十年中，闲恨才除，白发新栽。 


【沁园春 清夜闻碰壁箫】

何地青山，何意生云，何事飘零。念沙回远水，寸心难系，斗横天野，几处堪行。客舍清吹，江湖余恨，且任茫然醉里听。曾相对，少年时此调，有泪如倾。悲欢渐失分明。道从此多情尚可矜。但前身空阔，蛛丝绵邈，前尘琐细，浮露晶莹。落落襟怀，堂堂岁月，白首宁为付一经。君不语，恍灯花满缀，绮陌高城。


【金缕曲  祭母】

苍壁迎秋晓。照长山，轻尘划落，故园飞鸟。阿母莫疑孤云影，真是痴儿归了。可尚记，膝前索抱。碧树光柔清摇响，正恬然舒臂微微笑。原谅我，总胡闹。那年桂子纷离早。月深眠，青天沉溺，在空襁褓。呼唤如风吹失耳，谧谧消于远道。凉气薄，窸窸一草。白菊捧来无多话，只喃喃所有均安好。依旧你，心头宝。


【金缕曲 空城】 

车轨奔腾水。此黄昏，霓光逞焰，日光飞坠。壁立三千玻璃镜，一一随之崩溃。散远近，灯花柔媚。道路吟唱谁足迹，气浪中深浅相传递。有刹那，属于你。站台遗落悲耶喜。听风铃，漂流夜域，梦门开启。月亮面纱嗒然落，城市无声凝睇。堪守望，尘埃靡靡。影像婆娑追逐紧，复错肩人海人潮里。迷失者，茫茫立。


【烛影摇红 次亦兰韵咏雪花】 

翼翼于飞，飒飒渐看流光远。荡摇时节万千花，此夜开垂半。年月许如雕板，刻刹那，红深碧淡。霏霏雨雪，今我来思，问何能遣。弥野弥畴，寒衣未去忧难换。欲聆清响到熏风，散作芳菲卷。谁在旧时庭院，把昔日，声声唱短。春云微展，为汝回身，轻留一瓣。


【乌夜啼 THE HOURS- Virginia Woolf】

野水沉天色，粼粼镜底浮生。沫花衍绕青丝藻，白鸟梦翩行。似欲弦翻琅乐，如何风冷光翎。虚听一枕飞尘落，微荡夜溟溟。


【乌夜啼 七夕与巧巧】

历历河源水，长宵练写千寻。斜沾楼角星不动，阑影久沉吟。巧字何时应我，甘寒一味安心。遥迢云路天回处，灵羽没轻音。


【金缕曲 梵高 盛开的桃花】

浩唱倾朱萼。绽新枝，沸红逐照，碧空喷薄。结队暖云千帆卷，欲向春天停泊。随绿草，滋生篱落。光线透明浮四野，气息微荡漾香如濯。谁倒影，画框角。    人生容易今非昨。眼帘开，眼帘垂处，锦尘飘陌。镜像栩栩沉海底，谁又情深一诺。斜叶下，划过飞雀。无定风声成静默，夜何其铭列繁星灼。生命线，正盈握。


【乌夜啼  歌剧魅影】

夜色轻呼唤，音符溅坼琉璃。幽光流盼空中影，幕布正低垂。岁月转成芜旷，心花开尽荼蘼。茫茫谁过无声雪，拾起血玫瑰。


【醉翁操 夜坐】

忘川，云端，漫漫。听潮还，潮寒。星砂细敲玻璃船。列城浮没舷边，吹漪涟。绝域巨鳞旋，在水风息不记年。 梦灵簇簇，鳍鬣联翩。隙间白马，凝立招之不前。涓滴真珠清圜，缓坠峤楼重渊，眸光如永悬。青霜侵人肩，海气托山峦，晓灯初叠薄于笺。


【摸鱼儿 次韵阿久】

是当时，潮生光动，春风春雨容色。无端一顾皆倾覆，寂寂画图焚炙。留不得，谁置此，恒沙世界飘零疾。新词暗掷。动杜宇哀声，少年壮气，情味遽如客。 朝连暮，长望横云绝北，近来偏爱萧瑟。于山于水天然尔，何事独关朱碧。沧海迹，桑寓木，江虞遗恨同沦匿。尘柯罢弈。正四宇妆阑，眉峰待雪，稚子问来历。


【摸鱼儿 借阿久韵以纪】

那支歌，那群山脉，那些沉默告别。大风有隧于空谷，洗濯死灵痻热。生与卒，千古事，先生不负衣如雪。襟怀烈烈。勒鼎鼎心铭，洪波扬海，长夜疾吹霎。 谁仍唱，记忆诚然可杀，斑斓故梦鲜活。人间相应相回答，天不我将狂谲。光影末，滂薄雨，同声为作千千迭。时逢七月。看赫火骄阳，闭塗枳棘，来日被枯渴。


【醉翁操 安徒生童话】 

王冠、花仙、无言，在从前，深眠。鲜红舞鞋何嫣妍。竖琴游唱潺湲，飞鸟喧。葛蔓细编年，月上河海风满肩。 夜莺敛息，青貘蹒连。大城蝶翼，腾荡虚灵碎片。微笑枯骸翩跹，未记流光沦涟，斑斓人偶旋。灰痕吹于渊，册页散如烟，有孩童一掬春泉。



