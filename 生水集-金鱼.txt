生水集（2010.12—2011.7）
题记：尝试许多手段，有着许多转变，以至于自己读来都略觉陌生，故名。
　　
　　
五月七日
　　　　
云低千里夜，雨碎一城灯。惯向西窗立，锦州晴未晴。
　　　　
　　　　
五月八日
　　　　
半世梦忽醒，满天星欲言。低眉无可答，看灭一支烟。
　　
　　
辛亥革命一百周年
　　
春潮烈士血，秋雨帝王乡。百岁怀国父，一楼祭度娘。
　　
　　
杜甫
　　
半生无饱暖，千古有文章。茅屋今强破，修君纪念堂。
　　
　　
夜车
　　　　
旧途新梦各难回。嵌雪车窗犹自偎。夜似古原原似海，不时浮上一灯来。
　　
　　
四月
　　
四月最残忍，诗人言未详。孤灯斜刻影，小雨正涂窗。
怜梦随年减，思君逐夜长。唱机如自语，何事又肖邦。
　　

送友人移居日本
　　
一痕窗外月，皎皎照霓虹。醉唱红河谷，戏言苍井空。
风从今夜冷，酒是故乡浓。但愿重归日，神州真大同。
　

油画·小巷

梦里重回处，西风引我寻。数花墙畔小，一巷雨中深。
静踏青石路，轻敲白板门。谁撑油纸伞，背影入黄昏。


莫扎特
　　
天才谁能解，欢欣不忍听。一痕肩上雨，卅载风中铃。
权门弃荣辱，俗世记姓名。问君安魂否？荒墓满天星。


雪国
　　
盘坐于窗台，大雪未曾停。如絮粘长夜，如蛾扑街灯。
一半空中离，随意作飘零。一半地上合，渐与路肩平。
还余三五片，划窗恍有声。心亦随迷离，悲喜不分明。
此刻若为梦，永睡莫惊醒。温柔埋葬我，请以雪之名。
　　
　　
新生
　　
我心久沉沦，我心中两分。半为现实我，冷漠尚斯文。
半为诗人我，轻狂复天真。诗我久膨胀，实我故相侵。
颓废与偏执，十载如病人。老大无一用，《尺水》即青春。
旧梦不堪触，前途不可寻。于此无眠夜，重启命之轮。
实我与诗我，对峙夜深沉。无声互交战，血肉落纷纷。
实我一利剑，诗我一星辰。星光空绚目，剑气已及身。
诗我遂败退，纵横满伤痕。放诞之嘲笑，绝望之呻吟。
欲悲还欲喜，觉冷复觉温。平静之战栗，快感如自淫。
一切忽消失，微笑凝紫唇。诗我已死去，实我起于晨。
　　
　　
小碗
　　
窗外雨离离，街角小吃店。午后食客少，沉沉灯数盏。
面碗阔如盆，额前香气幻。店主倚门坐，目光时一闪。
忽询我名姓，笑容露微赧。自言是故人，君貌未多变。
疑惑久相视，眉目依稀辨。蒙尘之记忆，一一心头现。
儿时邻家女，体弱臂如秆。饭量可论盅，人皆唤“小碗”。
白裙布娃鞋，黄毛麻花辫。畏与群童戏，每独依墙站。
喜我故事多，仰首睁大眼。听闻好人死，涕泪抹小脸。
某日举家迁，从此消息断。焉知二十载，于此重相见。
争问彼此事，生活可如愿？为添花生米，对坐言缓缓。
父母皆下岗，那岁乌云黯。南国有亲戚，相投为饱暖。
难分双亲忧，抱柴学烧饭。翌年遇车祸，阴阳家人散。
揽于父母怀，只身得幸免。肢体落微残，一足不灵便。
从此离学校，衣厂学织线。十九即婚嫁，一任人包办。
丈夫脾性恶，酒牌皆得染。抵债到家具，四壁无复简。
买醉拳脚加，身心俱伤倦。分手方解脱，婚姻二年短。
旧囊返故乡，故乡人事换。昔日游戏地，今作按摩院。
打工遇某君，人生始初恋。唯怜心上人，不辞手中茧。
日日共辛劳，幸福本平淡。某日人忽别，消失及存款。
相查知已婚，一瞬眼中暗。吞药助安眠，餐刀自割腕。
如此偏不死，孕测十周半。欲弃还欲留，思之痛肝胆。
几番近诊所，恍如千绳绊。终于产期至，平安一女诞。
托臂久相望，希望心重满。女子虽弱者，为母强无限。
布带系小女，扶车街中转。热水与热汤，面饼与面片。
抽费避街氓，砸货避城管。小女渐长大，积蓄兑餐馆。
近闻欲拆迁，都市擅重建。未来虽茫茫，有女偎身畔。
希望究竟在，由它世艰险。忽然门轻开，小女学校返。
眉目颇熟悉，似母童年版。未肯唤生人，一笑犹腼腆。
何时雨已住，迎门风吹面。斜照长长影，阳光未曾远。
　　

生查子·五月
　　
傍桥开野花，落日沾如锈。树是岸睫毛，漪是河伤口。
我于河岸停，倒影鱼穿透。五月不成诗，静待时光朽。
　　

生查子·六月
　　
时光轻若何，遥远之香气。一朵未名花，开在悬崖底。
已薄蝉蜕中，渐远船歌里。六月是离人，脚印风吹起。
　　
　　
生查子·梦
　　　　
梦回年少时，落日菊花岛。起落耳边潮，来往空中鸟。
麦田无尽头，牵手学奔跑。奔跑莫停歇，停步吾将老。


生查子·海

水天浑作灰，沉静无余态。细浪益苍白，那岁曾澎湃。
寒风时触身，醒我犹存在。轻点一支烟，温暖冬之海。

　　
菩萨蛮
　　　　
堕矣灵魂沉血水，奈何桥畔花深紫。无惧亦无悲，原知不可回。
笑君还笑我。同弃菩提果。忘我莫忘君，轮回心上痕。
　　
　　
减兰
　　
街灯已冷，是梦终究还要醒。往事如杯，泛起时光沉淀谁。
多年之后，或许悲欢皆看透。不必相逢，吹过窗前一缕风。
　　
　　
减兰
　　　　
烂熟苹果，腐气酸汁皮半裹。蚂蚁疯狂，列队围观红太阳。
谁飞一脚，世界瞬间清净了。与我无关，我只温柔唱减兰。
　　
　　
减兰
　　
我将沉睡，窗影安详如铁轨。梦里村庄，梦在天涯更北方。
巨狼之眼，刺破乌穹星数点。深雪残碑，刻尽时光磨尽谁。
